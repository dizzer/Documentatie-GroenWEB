Lege stroken: deze lay-out is 'mobile first', wat wil zeggen dat we in de eerste plaats kijken naar de weergave op kleinere schermen (tablets en smartphones). We gaan er van uit dat onze websites in de jaren dat deze lay-out in gebruik zal zijn meer en meer via dat soort toestellen zullen benaderd worden.  Dus in de eerste plaats kijken we naar het uitzicht en, nog belangrijker, de manier waarop de website kan gebruikt worden via kleinere schermen.
Wat niet wil zeggen dat er niet kan bijgestuurd worden. De resolutie van de nieuwste smartphones is nu al zo groot als die van een iets ouder klassiek beeldscherm en die van de nieuwere desk- en laptops neemt ook steeds toe. Ik zit hier nu zelf voor een laptop met een 2500x1600 resolutie .. We hebben nu bij Groen ook vast een grafisch ontwerpster in dienst, ik bekijk met haar dit najaar hoe we dit best aanpassen. Maar de volledige breedte van eender welk scherm gebruiken zit er bij deze lay-out niet in.

