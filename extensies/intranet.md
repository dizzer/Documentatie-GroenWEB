# Intranet

Doorgaans wordt een GroenWEB-site enkel gebruikt voor externe communicatie. Maar het kan mits een paar aanpassingen even goed dienen voor communicatie  binnen de lokale groep. Ik denk dan aan dossierbeheer of verslagen van vergaderingen; waarbij documenten, beelden en conversatie rond een specifiek dossier op één plaats worden verzameld/gearchiveerd, in plaats van telkens opnieuw rondgemaild.

Hoe gaat het praktisch in zijn werk? Eenvoudig, hopen we ;-) Na het activeren van het intranet door de helpdesk krijgt de lokale admin er wat werk bij: 

* alle gebruikers aanmaken die op het intranet gaan werken. 
* eventueel dossiers aanmaken en aan elk dossier de relevante groepsleden toewijzen. Standaard is er al een 'intranet algemeen' voorzien, desgewenst kan alleen dit gebruikt worden; zonder extra aparte dossiers.
* Elke ingelogde gebruiker ziet nu aan de rechterkant een 'intranet' blok, met links naar de bestaande dossiers. Aan die dossiers kan hij pagina's en activiteiten toevoegen.  Pagina's kunnen bijlagen en foto's bevatten, activiteiten komen ook in de agenda terecht, reacties zijn mogelijk op beide.  
* Standaard krijgt elk groepslid een mailtje, telkens wanneer iets wordt toegevoegd of aangepast aan een dossier.